https://youtu.be/2S6CccSM6m0?si=Poxd6lfNf7Lb_88F
VRML हि प्रोग्रामिंग ची भाषा आहे परंतु बऱ्याच लोकांना प्रोग्रामिंग येत नाही कारण प्रोग्रामिंग करण्याचे विधिवत प्रशिक्षण आपण घेतले नसते किंवा महाविद्यलयीन जीवनामध्ये फक्त जुजबी ज्ञान अवगत केले असते . मी जेव्हा इंजिनीरिंग ला होतो त्यावेळी माझ्या शाखेत म्हणजे उत्पादन अभियांत्रिकी मध्ये पास्कल हि प्रोग्रामिंग ची भाषा शिकवली जायची . कालांतराने C , C ++ या भाषा पाठ्यक्रमात समाविष्ट करण्यात आल्या . संगणक अभियांत्रिकी शाखा वगळता इतर शाखेतील विद्यार्थांना प्रोग्रामिंग ची फार भीती वाटते . मी सुद्धा याला अपवाद नाही . प्रॉग्रॅमिंग करतांना एखादी चुक झाली की प्रोग्राम रन होत नाही . अगदी एखादा डॉट किंवा सेमिकोलोन जरी तुम्ही विसरला तरी सुद्धा पुर्ण प्रोग्रॅम वाया जातो व चुक कोठे झाली हे लक्षात येत नाही . चुक शोधण्याच्या प्रक्रियेला DEBUGGING असे म्हटले जाते . यावर उपाय म्हणुन आपण ग्राफिकल प्रोग्रामिंग चा उपयोग करू शकतो . VIVATY STUDIO हे असंच ग्राफिकल प्रोग्रामिंग सॉफ्टवेअर आहे . यामध्ये क्लिष्ट कोड लिह्ण्यापासून आपली सुटका होते व पूर्ण लक्ष लॉजिक बिल्डिंग कडे एकवटले जाते . हे सॉफ्टवेअर तयार करणाऱ्या कंपनीने याचे DEVELOPMENT पूर्णपणे थांबवले असुन याबाबत कोणतीही मदत आता उपलब्ध नाही . VIVATY STUDIO ची निर्माती कंपनी MEDIA MACHINES  बऱ्याच वर्षांपूर्वी पूर्णपणे बंद झाली आहे . हिच अडचण लक्षात घेऊन मी या सॉफ्टवेअर वर आधारित यूट्यूब व्हिडिओ तयार करण्याचे काम हाती घेतले . COVID १९ च्या LOCKDOWN काळात मी दररोज हे यूट्यूब LEARNING RESOURCES तयार करण्याचे काम अहोरात्र केले . याचे कारण म्हणजे यावर फार काही विडिओ उपलब्ध नाहीत तसेच आजकाल लायब्ररी मध्ये जाऊन पुस्तकं चाळण्याची कोणाला सवय राहिली नाही . हाताच्या बोटावर यूट्यूब व्हिडिओ सहज उपलब्ध असल्यामुळे नवीन पिढी पुस्तक वाचण्यापेक्षा ऑनलाईन LEARNING RESOURCES ला जास्त महत्व देत आहे . या सोबतच मी VRML चा कोड सुद्धा उपलब्ध करून दिला आहे जेणेकरून इच्छुक विद्यार्थी व शिक्षक याचा सराव करू शकतील . मला खात्री आहे की खाली नमूद व्हिडिओ तुम्हाला नक्कीच उपयोगी पडतील . आपली प्रतिक्रिया COMMENT SECTION मध्ये नोंदवायला विसरू नका .
